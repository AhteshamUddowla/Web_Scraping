বই,হাদিস নাম্বার,হাদিসের মান,আরবি,বর্ণনাকারী,বাংলা
মিশকাতে জয়িফ হাদিস,১,দুর্বল হাদিস,,আবুযার (রাঃ) থেকে বর্ণিত:,"রাসূলুল্লাহ (সাল্লাল্লাহু ‘আলাইহি ওয়াসাল্লাম) বলেছেন, সর্বোত্তম কাজ হ’ল আল্লাহর জন্য ভালবাসা এবং আল্লাহর জন্য শক্রতা করা।” তাহক্বীক্ব : হাদীছটির সনদ যঈফ। ইয়াযীদ ইবনু আবী যিয়াদ নামের ব্যক্তি যঈফ। এছাড়া আরেকজন রাবী আছে, তার নাম উল্লেখ করা হয়নি, সে অপরিচিত।"
মিশকাতে জয়িফ হাদিস,২,দুর্বল হাদিস,,মু’আয ইবনু জাবাল (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) আমাকে বলেছেন, জান্নাতের চাবি হল, ‘লা ইলা-হা ইল্লাল্লাহু’ বলে সাক্ষ্য প্ৰদান করা। তাহক্বীক্ব : যঈফ। উক্ত হাদীছের সনদে শাহর ইবনু হাওশাব আছে। সে মু’আয (রাঃ) থেকে হাদীছ শ্রবণ করেনি। এছাড়াও ইসমাঈল ইবনু আইয়াশ নামের রাবীও যঈফ।"
মিশকাতে জয়িফ হাদিস,৩,দুর্বল হাদিস,,ওছমান (রাঃ) থেকে বর্ণিত:,"নবী করীম (সাল্লাল্লাহু ‘আলাইহি ওয়াসাল্লাম) যখন মারা গেলেন তখন তাঁর ছাহাবীদের অনেকে চিন্তিত হয়ে পড়লেন। এমনকি তাদের কারো মনে দ্বিধাও সৃষ্টি হল। ওছমান (রাঃ) বলেন, আমিও তাদের অন্যতম। এমন সময় ওমর (রাঃ) আমার নিকট দিয়ে গেলেন এবং আমাকে সালাম দিলেন। কিন্তু আমি বুঝতে পারলাম না। ওমর (রাঃ) আবুবকর (রাঃ)-এর নিকট গিয়ে অভিযোগ করলেন। অতঃপর উভয়ে আমার নিকট আসলেন এবং আমাকে সালাম করলেন। অতঃপর আবুবকর আমাকে জিজ্ঞেস করলেন, ওছমান আপনার কী হয়েছে? আপনি কেন আপনার ভাই ওমরের সালামের জবাব দেননি? আমি বললাম, আমি তো এরূপ করিনি। ওমর (রাঃ) বললেন, আল্লাহর কসম! আপনি এরূপ করেছেন। ওছমান (রাঃ) বললেন, আল্লাহর কসম! আমি বুঝতে পারিনি যে আপনি এই দিক দিয়ে গেছেন বা আমাকে সালাম দিয়েছেন। এরপর আবুবকর (রাঃ) বললেন, ওছমান ঠিকই বলেছেন। অতঃপর আবুবকর (রাঃ) বললেন, নিশ্চয় আপনাকে কোন দুশ্চিন্তা এ থেকে বিরত রেখেছিল। আমি বললাম, জি। তিনি আবার জিজ্ঞেস করলেন, সেটা কী? আমি বললাম, আল্লাহ তা'আলা তার নবীকে তুলে নিলেন। অথচ আমরা তাকে এই বিষয়টি থেকে বাঁচার উপায় জানতে পারলাম না। আবুবকর (রাঃ) বললেন, দুশ্চিন্তার কারণ নেই। আমি তাঁকে এ সম্পর্কে জিজ্ঞেস করেছিলাম। একথা শুনে আমি তার দিকে অগ্রসর হলাম এবং বললাম, আমার পিতা-মাতা আপনার জন্য কুরবান হোক! আপনিই এর জন্য উপযুক্ত ব্যক্তি। আবুবকর (রাঃ) বলেন, আমি একদা রাসূল (সাল্লাল্লাহু ‘আলাইহি ওয়াসাল্লাম)-কে জিজ্ঞেস করলাম এ থেকে বাঁচার উপায় কী? তিনি বললেন, যে ব্যক্তি ঐ কালেমা গ্রহণ করল। যা আমি আমার চাচার কাছে পেশ করেছিলাম; আর তিনি তা প্ৰত্যাখ্যান করেছিলেন। ঐটাই নাজাতের পথ। তাহক্বীক্ব : যঈফ।"
মিশকাতে জয়িফ হাদিস,৪,দুর্বল হাদিস,,মু’আয বিন জাবাল (রাঃ) থেকে বর্ণিত:,"তিনি একদা নবী করীম (সাল্লাল্লাহু ‘আলাইহি ওয়াসাল্লাম)-কে জিজ্ঞেস করেন, কোন ঈমান সর্বোত্তম? উত্তরে তিনি বললেন, কাউকে মিত্র ভাবলে আল্লাহর জন্যই ভাববে। আর কাউকে শক্ৰ ভাবলে আল্লাহর সন্তষ্টির জন্যই ভাববে। আর নিজের জিহবাকে আল্লাহর যিকিরে ব্যস্ত রাখবে। মু’আয বললেন, হে আল্লাহর রাসূল (সাল্লাল্লাহু ‘আলাইহি ওয়াসাল্লাম)! সেটা কী। তিনি বললেন, অন্যের জন্য তাই পসন্দ করবে যা তোমার জন্য পসন্দ কর। এভাবে নিজের জন্য যা অপসন্দ করবে অন্যের জন্যও তা অপসন্দ করবে। তাহক্বীক্ব : যঈফ। এর সনদে যুবান ইবনু ফায়েদ ও ইবনু লাহিয়া নামে দুইজন দুর্বল রাবী আছে।"
মিশকাতে জয়িফ হাদিস,৫,দুর্বল হাদিস,,ছাফওয়ান ইবনু আসসাল (রাঃ) থেকে বর্ণিত:,"একদিন এক ইহুদী তার সাথীকে বলল, এই নবীর কাছে আমাকে নিয়ে চল। তার সাথী বলল, তাকে নবী বল না। কারণ তোমার মুখে এই কথা শুনলে সে গর্বে আটখানা হয়ে যাবে। অতঃপর তারা উভয়ে রাসূল (সাল্লাল্লাহু ‘আলাইহি ওয়াসাল্লাম)-এর নিকট আসল এবং তাঁকে মূসা (আঃ)-এর নয়টি মু'জিযা সম্পর্কে প্রশ্ন করল। তিনি উত্তরে বললেন, (১) আল্লাহর সাথে কাউকে শরীক করবে না। (২) চুরি করবে না (৩) ব্যভিচার করবে না (৪) অন্যায়ভাবে কাউকে হত্যা করবে না- যা আল্লাহ হারাম করেছেন (৫) কোন নিরপরাধ ব্যক্তিকে কোন ক্ষমতাবান হাকিমের কাছে নিয়ে যাবে না- যাতে তিনি তাকে প্রাণদণ্ডে দণ্ডিত করেন (৬) জাদু করবে না (৭) সূদ খাবে না (৮) কোন সতী-সাধ্বী নারীকে ব্যভিচারের অপবাদ দিবে না (৯) জিহাদকালে পলায়ন করবে না এবং বিশেষ করে তোমরা ইহুদীদের শনিবারের নিয়ম পালন করবে না। ছাফওয়ান বলেন, তারা উভয়ে রাসূল (সাল্লাল্লাহু ‘আলাইহি ওয়াসাল্লাম)-এর পায়ে চুম্বন করল এবং বলল, আমরা সাক্ষ্য দিচ্ছি যে আপনি সত্য নবী। রাসূল (সাল্লাল্লাহু ‘আলাইহি ওয়াসাল্লাম) বললেন, তাহলে আমার অনুসরণে তোমাদের অন্তরায় কোথায়? তারা বলল, দাউদ (আঃ) আল্লাহর নিকট দুআ করেছিলেন যে, নবী যেন বরাবর তাঁর বংশের মধ্যেই হন। সুতরাং আমাদের আশংকা হয় আমরা আপনার অনুসরণ করলে ইহুদীরা আমাদেরকে হত্যা করবে।” তাহক্বীক্ব : যঈফ। উক্ত হাদীছের সনদে আব্দুল্লাহ ইবনু সালামা নামে দুর্বল রাবী আছে। ইমাম বুখারী, ইবনু কাছীর তাকে যঈফ বলেছেন।"
মিশকাতে জয়িফ হাদিস,৬,দুর্বল হাদিস,,আনাস (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেছেন, তিনটি বিষয় ঈমানের বুনিয়াদের অন্তর্ভুক্ত। (১) যে ব্যক্তি ‘লা ইলাহা ইল্লাল্লাহ’ কালেমা পড়বে, তার প্রতি আক্রমণ করা হতে বিরত থাকবে; কোন গুনাহর দরুন তাকে কাফের মনে করবে না এবং কোন আমলের দরুন তাকে ইসলাম হতে খারিজ করে দিবে না। (২) জিহাদ- যেদিন হতে আল্লাহ আমাকে জিহাদের হুকুম দিয়েছেন সেদিন হতে এই উম্মতের শেষ যামানার লোকেরা দাজালের সাথে জিহাদ করতে থাকবে, কোন অত্যাচারী শাসকের অত্যাচার বা কোন সুবিচারকের সুবিচার জিহাদকে বাতিল করতে পারবে না এবং (৩) তাকদীরে বিশ্বাস করা। তাহক্বীক্ব : যঈফ। ইয়াযীদ ইবনু আবী নুশবাহ নামে একজন যঈফ রাবী আছে।"
মিশকাতে জয়িফ হাদিস,৭,দুর্বল হাদিস,,ইবনু মাসউদ (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেছেন, মানুষের সাথে শয়তানের একটি ছোঁয়া আছে এবং ফেরেশতারও একটি ছোঁয়া আছে। শয়তানের ছোঁয়া হল অমঙ্গলের ভীতি প্ৰর্দশন এবং সত্যকে মিথ্যা প্ৰতিপন্ন করা। পক্ষান্তরে ফেরেশতার ছোঁয়া হল মঙ্গলের সুসংবাদ প্ৰদান এবং সত্যের প্রতি সমর্থন জ্ঞাপন। সুতরাং যে ব্যক্তি দ্বিতীয় অবস্থা গ্ৰহণ করবে সে যেন মনে করে এটা আল্লাহর পক্ষ হতে এবং আল্লাহর শুকরিয়া আদায় করে। পক্ষান্তরে যে ব্যক্তি অপর অবস্থা অনুভব করবে, সে যেন শয়তান হতে আল্লাহর নিকট পরিত্রাণ চায়। তাহক্বীক্ব : যঈফ।"
মিশকাতে জয়িফ হাদিস,৮,দুর্বল হাদিস,,কাসেম ইবনু মুহাম্মাদ থেকে বর্ণিত:,"এক ব্যক্তি তাকে জিজ্ঞেস করল, ছালাতের মধ্যে আমার মনে সন্দেহ সৃষ্টি হয়। এটা আমার পক্ষে বড় কষ্টদায়ক। কাসেম উত্তরে বললেন, তুমি তোমার ছালাত পূর্ণ করতে থাক। কারণ ঐটা তোমার থেকে দূর হবে না যতক্ষণ না ছালাত পূর্ণ কর এবং বল যে আমি ছালাত পূর্ণ করিনি। তাহক্বীক : যঈফ।"
মিশকাতে জয়িফ হাদিস,৯,দুর্বল হাদিস,,মুসলিম ইবনু ইয়াসার (রাঃ) থেকে বর্ণিত:,"ওমর ইবনুল খাত্ত্বাব (রাঃ) কে কুরআনের এই আয়াত সম্পর্কে জিজ্ঞেস করা হল, ‘যখন তোমার প্রভু আদম সন্তানদের পিঠ হতে তাদের সমস্ত সন্তানকে বের করলেন’। ওমর (রাঃ) বলেন, আমি শুনেছি, রাসূল (সাল্লাল্লাহু ‘আলাইহি ওয়াসাল্লাম) কে এ সম্পর্কে প্রশ্ন করা হলে তিনি উত্তরে বলেন, আল্লাহ্‌ তা’আলা আদম (আঃ) কে সৃষ্টি করলেন। অতঃপর আপন ডান হাত দ্বারা তাঁর পিঠে বুলালেন এবং সেখান থেকে একদল সন্তান বের করলেন। অতঃপর বললেন, এদেরকে আমি জান্নাতের জন্য সৃষ্টি করেছি, জান্নাতের কাজই তারা করবে। এক সাহাবী প্রশ্ন করলেন, হে আল্লাহ্‌র রাসূল (সাল্লাল্লাহু ‘আলাইহি ওয়াসাল্লাম) তাহলে আমল কেমন হবে? রাসূল (সাল্লাল্লাহু ‘আলাইহি ওয়াসাল্লাম) বললেন, আল্লাহ তা’আলা যখন কোন বান্দাকে জান্নাতের জন্য সৃষ্টি করেন তখন তার দ্বরা জান্নাতের কাজই করিয়ে নেন। অবশেষে জান্নাতীদের কোন কাজ করে মৃত্যুবরণ করে। আর আল্লাহ তা’য়ালা এর দ্বারা তাকে জান্নাতে প্রবেশ করান। অনুরূপভাবে আল্লাহ যখন কোন বান্দাকে জাহান্নামের জন্য সৃষ্টি করেন, তার দ্বারা জাহান্নামের কাজই করিয়ে নেন। অবশেষে সে জাহান্নামীদের কোন কাজ করেই মৃত্যু বরণ করে এবং আল্লাহ তাকে জাহান্নামে প্রবেশ করান। তাহক্বীক্ব : যঈফ।"
মিশকাতে জয়িফ হাদিস,১০,দুর্বল হাদিস,,আবু খুযামা থেকে বর্ণিত:,"আবু খুযামা তার পিতা হতে বর্ণনা করেন, আমি একদিন রাসূল (সাল্লাল্লাহু ‘আলাইহি ওয়াসাল্লাম) কে জিজ্ঞেস বরলাম, হে আল্লাহ্‌র রাসূল (সাল্লাল্লাহু ‘আলাইহি ওয়াসাল্লাম)! আমরা যে মন্ত্র পাঠ করে থাকি এবং কোন ঔষধি দ্বারা ঔষধ করে থাকি অথবা কোন উপায় দ্বারা আত্মরক্ষা করার চেষ্টা করি, তা কি তাক্বদীরের কিছু প্রতিরোধ করতে পারে? তিনি বললেন, তোমাদের এ সকল চেষ্টা তাক্বদীরের অন্তর্ভুক্ত। তাহক্বীক : যঈফ।"
মিশকাতে জয়িফ হাদিস,১১,দুর্বল হাদিস,,আব্দুল্লাহ ইবনু আব্বাস (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেছেন, আমার উম্মতের মধ্যে দুই রকমের লোক রয়েছে, তাদের জন্য ইসলামে কোন অংশ নেই; তারা হল মুর্জিয়া ও ক্বাদারিয়া। তাহক্বীক : যঈফ।"
মিশকাতে জয়িফ হাদিস,১২,দুর্বল হাদিস,,ওমর (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেছেন, তোমরা ক্বাদারিয়াদের সাথে উঠা-বসা করা না এবং তাদেরকে বিচারক নিযুক্ত কর না। তাহক্বীক্ব : যঈফ।"
মিশকাতে জয়িফ হাদিস,১৩,দুর্বল হাদিস,,আয়েশা (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেছেন, ছয় ব্যক্তির উপর আমি অভিশম্পাত করি এবং আল্লাহও তাদের প্রতি লা’নত করেন। আর প্রত্যেক নবীর দু’আই কবুল করা হয়। (১) যে ব্যক্তি আল্লাহর কিতাবে কিছু অতিরিক্ত যোগ করে (২) যে ব্যক্তি তাক্বদীরে অবিশ্বাস করে (৩) যে ব্যক্তি এই উদ্দেশ্যে জোর করে ক্ষমতা দখল করে যে, আল্লাহ যাকে অপমান করেছেন তাকে সে যেন সম্মান দান করতে পারে এবং আল্লাহ যাকে সম্মান দান করেছেন তাকে যেন অপমান করতে পারে (৪) যে ব্যক্তি আল্লাহর ঘর মক্কায় এমন কাজ করে, যা তথায় করা আল্লাহ হারাম করেছেন। (৫) আমার বংশে যে ব্যক্তি আল্লাহ তা'আলার করা কোন হারাম কাজকে হালাল করে এবং (৬) যে ব্যক্তি আমার সুন্নাত পরিত্যাগ করে। তাহক্বীক্ব : যঈফ।"
মিশকাতে জয়িফ হাদিস,১৪,দুর্বল হাদিস,,আয়েশা (রাঃ) থেকে বর্ণিত:,"আমি রাসূল (সাল্লাল্লাহু ‘আলাইহি ওয়াসাল্লাম)-কে বলতে শুনেছি, যে তাক্বদীর সম্পর্কে কিছু আলোচনা করবে, কিয়ামতের দিনে তাকে সে সম্পর্কে জিজ্ঞেস করা হবে। পক্ষান্তরে যে ব্যক্তি সে সম্পর্কে আলোচনা করবে না। তাকে প্রশ্নও করা হবে না। তাহক্বীক্ব : যঈফ।"
মিশকাতে জয়িফ হাদিস,১৫,দুর্বল হাদিস,,আলী (রাঃ) থেকে বর্ণিত:,"একদিন খাদীজা (রাঃ) জাহেলী যুগে তার যে দু’টি সন্তান মৃত্যুবরণ করেছিল তাদের সম্পর্কে নবী করীম (সাল্লাল্লাহু ‘আলাইহি ওয়াসাল্লাম)-কে জিজ্ঞেস করলেন, উত্তরে তিনি বললেন, তারা উভয়ে জাহান্নামে রয়েছে। আলী (রাঃ) বলেন, রাসূল (সাল্লাল্লাহু ‘আলাইহি ওয়াসাল্লাম) যখন খাদীজার চেহারায় অসন্তোষের ভাব লক্ষ্য করলেন, তখন তিনি বললেন, তুমি যদি জাহান্নামে তাদের অবস্থান দেখতে, তবে তুমিও তাদেরকে ঘৃণা করতে। অতঃপর খাদীজা (রাঃ) জিজ্ঞেস করলেন, আপনার পক্ষের আমার যে সন্তান মারা গেছে তার অবস্থা কী? তিনি বললেন, সে জান্নাতে আছে। অতঃপর রাসূল (সাল্লাল্লাহু ‘আলাইহি ওয়াসাল্লাম) বললেন, মুমিনগণ ও তাদের সন্তানগণ জান্নাতে থাকবে এবং কাফের, মুশরিক ও তাদের সন্তানরা থাকবে জাহান্নামে। অতঃপর রাসূল (সাল্লাল্লাহু ‘আলাইহি ওয়াসাল্লাম) কুরআনের এই আয়াত পাঠ করলেন, ‘যারা ঈমান এনেছে এবং তাদের সন্তানরা তাহাদের অনুসরণ করবে’। তাহক্বীক্ব : যঈফ, মুনকার। এর সনদে মুহাম্মাদ বিন ওছমান নামে একজন অপরিচিত রাবী আছে।"
মিশকাতে জয়িফ হাদিস,১৬,দুর্বল হাদিস,,উবাই ইবনু কা’ব (রাঃ) থেকে বর্ণিত:,"উবাই ইবনু কা’ব (রাঃ) নিম্নোক্ত আয়াতের ব্যাখ্যায় বলেন, ‘যখন তোমার প্রতিপালক আদম সন্তানদের পিঠ হতে তাদের সন্তানদের বের করলেন’ অর্থাৎ আল্লাহ তা’আলা তাদের একত্রিত করলেন এবং তাদেরকে বিভিন্নরূপে গঠন করতে চাইলেন। অতঃপর তাদের আকৃতি দান করলেন এবং কথা বলার শক্তি দিলেন। ফলে তারা কথা বলতে পারল । অতঃপর আল্লাহ তা'আলা তাদের নিকট হতে প্ৰতিজ্ঞা গ্ৰহণ করলেন এবং তাদেরকে নিজেদের সম্পর্কে সাক্ষী করলেন। তাদেরকে জিজ্ঞেস করলেন, আমি কি তোমাদের প্রতিপালক নই? তারা বলল, হ্যাঁ; অতঃপর আল্লাহ তা'আলা বললেন, আমি তোমাদের এ কথার উপর সাত আসমান ও সাত যমীনকে সাক্ষী করছি এবং তোমাদের উপর তোমাদের পিতাকেও সাক্ষী করছি; তোমরা যেন কাল কিয়ামতের দিন এ কথা বলতে না পার যে, এটা আমরা জানতাম না। তোমরা জেনে রাখা যে, আমি ব্যতীত কোন মা’বূদ নেই এবং আমি ব্যতীত তোমাদের কোন প্রতিপালক নেই। সুতরাং তোমরা আমার সাথে কাউকে শরীক কর না। অতঃপর আমি তোমাদের প্রতি আমার রাসূলগণকে পাঠাব, তাঁরা তোমাদেরকে আমার এই অঙ্গীকার স্মরণ করিয়ে দিবেন। এতদ্ব্যতীত আমি তোমাদের প্রতি আমার কিতাব নাযিল করব। তখন তারা বলল, আমরা ঘোষণা করছি যে, নিশ্চয় আপনি আমাদের প্রতিপালক ও আমাদের মা’বূদ, আপনি ব্যতীত আমাদের কোন প্রতিপালক নেই, আপনি ব্যতীত আমাদের কোন মা’বূদ নেই। তারা এটা স্বীকার করল। অতঃপর আদম (আঃ)-কে তাদের উপর উঠিয়ে ধরা হল, তিনি সকলকে দেখতে লাগলেন। তিনি দেখলেন তার মধ্যে ধনী-দরিদ্র, সুন্দর-অসুন্দর সবই আছে। তিনি বললেন, হে আল্লাহ! যদি আপনি এদের সকলকে সমান করতেন? আল্লাহ তা’আলা বললেন, আমি চাই এই প্ৰভেদের মাধ্যমে আমার কৃতজ্ঞতা প্রকাশ করা হোক। এভাবে তিনি নবীগণকে দেখলেন, সকলের মধ্যে তাঁরা চেরাগ সমতুল্য, তাদের উপর আলো ঝলমল করছে। তাঁরা নবুঅত ও রিসালাত-এর কর্তব্য পালন সম্পর্কে বিশেষ অংগীকারেও আবদ্ধ হয়েছেন। আল্লাহ তা'আলা বলেন, ‘আমি নবীদের নিকট হতে তাদের অংগীকার গ্রহণ করলাম ঈসা ইবনু মারইয়াম পর্যন্ত’। অতঃপর উবাই (রাঃ) বলেন, সে সকল রূহের মধ্যে ঈসা (আঃ)-এর রূহও ছিল; আল্লাহ তা'আলা তা মারিয়াম (আঃ)-এর নিকট প্রেরণ করলেন। উবাই (রাঃ) হতে এটাও বর্ণিত আছে যে, সেই রূহ মারিয়াম (আঃ)-এর মুখ দিয়ে প্রবেশ করেছিল। তাহক্বীক্ব : যঈফ।"
মিশকাতে জয়িফ হাদিস,১৭,দুর্বল হাদিস,,আবু দারদা (রাঃ) থেকে বর্ণিত:,"একদিন আমরা রাসূল (সাল্লাল্লাহু ‘আলাইহি ওয়াসাল্লাম)-এর সাথে ছিলাম এবং দুনিয়াতে যা কিছু হচ্ছে সে সম্পর্কে আলোচনা করছিলাম। তখন তিনি বলেন, তোমরা যখন শুনবে যে, কোন পাহাড় তার জায়গা হতে চলে গেছে তখন সেটা বিশ্বাস করবে; কিন্তু যখন শুনবে যে কোন লোক তার স্বভাব পরিবর্তন করেছে তখন তা বিশ্বাস করবে না। কারণ যার উপর তাকে সৃষ্টি করা হয়েছে সে দিকেই প্রত্যাবর্তন করবে । তাহক্বীক্ব : যঈফ। উক্ত হাদীসের সনদে যুহরী নামক রাবী আছে। সে আবু দারদা (রাঃ)-এর যুগ পায়নি। তাই বিচ্ছিন্নতার কারণে যঈফ।"
মিশকাতে জয়িফ হাদিস,১৮,দুর্বল হাদিস,,উম্মু সালামা (রাঃ) থেকে বর্ণিত:,"একদিন তিনি রাসূল (সাল্লাল্লাহু ‘আলাইহি ওয়াসাল্লাম)-কে বললেন, হে আল্লাহ্‌র রাসূল (সাল্লাল্লাহু ‘আলাইহি ওয়াসাল্লাম)! আপনি বিষ মিশানো বকরীর যে গোশত খেয়েছিলেন তার কারণে প্রত্যেক বছরেই আপনাকে কষ্ট পেতে হয়। তিনি বললেন, আমার কাছে তার কোন কষ্ট পৌঁছে না; কিন্তু কেবল তা-ই পৌঁছে, যা আমার জন্য নির্ধারিত হয়েছে। অথচ আদম (আঃ) তখন মাটির মধ্যেই ছিলেন। তাহক্বীক্ব : যঈফ। আবুবকর আনসী নামক রাবী দুর্বল। তার বর্ণিত হাদীসগুলো ছহীহ হাদীসের বিরোধী।"
মিশকাতে জয়িফ হাদিস,১৯,দুর্বল হাদিস,,আবু সাঈদ (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেছেন, কাফেরের জন্য কবরে ৯৯টি সাপ নির্ধারণ করা হয়। সেগুলো তাকে কিয়ামত পর্যন্ত কামড়াতে ও দংশন করতে থাকে। যদি একটি সাপ যমীনে নিঃশ্বাস ফেলে, তাহলে যমীনে কখনো শস্য জন্মাবে না। তিরমিযীর বর্ণনায়, ৭০ টির কথা এসেছে । তাহক্বীক্ব : যঈফ। এর সনদে দার্রাজ আবুস সামহে নামক একজন মুনকার রাবী আছে। ইমাম তিরমিযী (রহঃ) হাদিছটি যে সনদে বর্ণনা করেছেন তার মধ্যে দুইজন দুর্বল রাবী আছে।"
মিশকাতে জয়িফ হাদিস,২০,দুর্বল হাদিস,,জাবের (রাঃ) থেকে বর্ণিত:,"সা’দ ইবনু মু’আয (রাঃ) যখন মারা যান, আমরা রাসূল (সাল্লাল্লাহু ‘আলাইহি ওয়াসাল্লাম)-এর সাথে তাঁর জানাযায় হাযির হলাম। রাসূল (সাল্লাল্লাহু ‘আলাইহি ওয়াসাল্লাম) জানাযা পড়ার পর তাকে যখন কবরে রাখা হল এবং মাটি সমান করে দেওয়া হল, তখন রাসূল (সাল্লাল্লাহু ‘আলাইহি ওয়াসাল্লাম) সেখানে তাসবীহ পাঠ করলেন; আমরাও তাঁর সাথে দীর্ঘ সময় তাসবীহ পাঠ করলাম। অতঃপর তিনি তাকবীর বললেন। আমরাও তাকবীর বললাম। এ সময় রাসূল (সাল্লাল্লাহু ‘আলাইহি ওয়াসাল্লাম)-কে জিজ্ঞেস করা হল, আপনি কেন এরূপ তাসবীহ ও তাকবীর বললেন? তিনি বললেন, এই নেক ব্যক্তির কবর অত্যন্ত সংকীর্ণ হয়ে গিয়েছিল। এতে আল্লাহ্‌ তা’আলা তার কবরকে প্রশস্ত করে দিলেন। তাহক্বীক্ব : যঈফ। এর সনদে মাহমূদ ইবনু আব্দুর রহমান নামে একজন অপরিচিত রাবী আছে।"
,,,,,
মিশকাতে জয়িফ হাদিস,২১,দুর্বল হাদিস,,রবী’আ জুরাশী (রাঃ) থেকে বর্ণিত:,"নবী করীম (সাল্লাল্লাহু ‘আলাইহি ওয়াসাল্লাম)-এর নিকট কতক ফেরেশতা আসল এবং তাকে বললেন, আপনার চোখ ঘুমাতে থাক, আপনার কান শুনতে থাক, আপনার হৃদয় উপলব্ধি করতে থাক। নবী করীম (সাল্লাল্লাহু ‘আলাইহি ওয়াসাল্লাম) বললেন, অতঃপর আমার চোখ দু’টি ঘুমাল, আমার কান দু’টি শুনল, আমার হৃদয় উপলব্ধি করল। তিনি বলেন, তখন আমাকে বলা হল একজন মহৎ ব্যক্তি ঘর তৈরী করলেন এবং তাতে খানার আয়োজন করলেন। অতঃপর একজন আহবানকারী পাঠালেন। তখন যে ব্যক্তি আহবানকারীর ডাকে সাড়া দিল, সে ঘরে প্রবেশ করতে পারল, খেতে পারল। আর মালিকও তার প্রতি সন্তুষ্ট হল। পক্ষান্তরে যে ব্যক্তি তার আহবানে সাড়া দিল না সে ঘরে প্রবেশ করতে পারল না, খেতেও পারল না এবং মালিকও তার প্রতি সন্তুষ্ট হল না। অতঃপর ফেরেশতা বললেন, মালিক হল আল্লাহ্‌, আহবানকারী মুহাম্মদ (সাল্লাল্লাহু ‘আলাইহি ওয়াসাল্লাম), ঘর হল ইসলাম এবং খানা হল জান্নাত। তাহক্বীক্ব : যঈফ।"
মিশকাতে জয়িফ হাদিস,২২,দুর্বল হাদিস,,ইরবায ইবনু সারিয়াহ (রাঃ) থেকে বর্ণিত:,"একদিন রাসূল (সাল্লাল্লাহু ‘আলাইহি ওয়াসাল্লাম) দাঁড়ালেন এবং বললেন, তোমাদের মধ্যে কেউ কি তার গদিতে ঠেস দিয়ে এ কথা মনে করবে যে, আল্লাহ যা এই কুরআনে হারাম করেছেন তা ব্যতীত আর কিছুই হারাম করেননি। তোমরা জেনে রাখ, আমি কসম করে বলছি, নিশ্চয় আমি তোমাদের অনেক বিষয়ে নির্দেশ করেছি, উপদেশ দিয়েছি এবং অনেক বিষয় নিষেধও করেছি। আমার এরূপ বিষয়ও নিশ্চয় কুরআনের বিষয়ের সমান; বরং তা হতেও অধিক হবে। তোমরা মনে রাখবে যে, অনুমতি ব্যতীত আহলে কিতাব যিম্মিদের বসত ঘরে প্রবেশ করা, তাদের নারীদের প্রহার করা এবং তাদের ফল শস্য খাওয়াকেও তোমাদের জন্য হালাল করিনি। যদি তারা তাদের উপর নির্ধারিত কর আদায় করে দেয়। (অথচ এসব বিষয় কুরআনে নেই)। তাহক্বীক্ব : যঈফ।"
মিশকাতে জয়িফ হাদিস,২৩,দুর্বল হাদিস,,আব্দুল্লাহ ইবনু আমর (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেছেন, কোন ব্যক্তি মুমিন হতে পারবে না, যতক্ষণ তার প্রবৃত্তি আমি যা এনেছি তার অধীনে না হবে। তাহক্বীক্ব : যঈফ। উক্ত হাদীসের সনদে নাঈম ইবনু হাম্মাদ নামে দুর্বল রাবী আছে। ইমাম নববী তাকে ছহীহ বললেও তা ভুলবশত হয়েছে।"
মিশকাতে জয়িফ হাদিস,২৪,দুর্বল হাদিস,,বেলাল ইবনু হারেছ মুযানী (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেছেন, যে ব্যক্তি আমার সুন্নাতসমূহ হতে এমন সুন্নাত যিন্দা করবে, যা আমার পর পরিত্যক্ত ছিল, সে ঐ সকল লোকের ছওয়াবের মত ছওয়াব পাবে, যারা তার উপর আমল করবে। অথচ আমলকারীদের ছওয়াবের কোন অংশ কমানো হবে না। পক্ষান্তরে যে ব্যক্তি গোমরাহীর নতুন পথ সৃষ্টি করবে, যাতে আল্লাহ ও তাঁর রাসূল রাযী নন, সে ঐ সকল লোকের গোনাহের পরিমাণ পাবে, যারা তার প্রতি আমল করবে, অথচ তাদের গোনাহের কোন অংশ কমানো হবে না। তাহক্বীক্ব : যঈফ। এর সনদে কাছীর ইবনু আব্দুল্লাহ নামের রাবী ত্রুটিপূর্ণ। ইমাম শাফেঈ ও ইবনু হিব্বান জাল বলেছেন।"
মিশকাতে জয়িফ হাদিস,২৫,দুর্বল হাদিস,,আমর ইবনু আওফ (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেছেন, দ্বীন হেজাজের দিকে ফিরে আসবে যেভাবে সাপ তার গর্তের দিকে ফিরে আসে এবং দ্বীন হেজাযে আশ্রয় নেবে যেভাবে পার্বত্য মেষ পর্বত শিখরে আশ্রয় নেয়। দ্বীন নিঃসঙ্গ প্রবাসীর ন্যায় যাত্রা শুরু করেছে, আবার প্রত্যাবর্তন করবে যেভাবে যাত্রা শুরু করেছিল। অতএব সে সকল প্রবাসীর জন্য সুখবর; যারা আমার পর মানুষকে ঐ সমস্ত বিষয়ে সংশোধন করে দিবে যা সুন্নাতকে নষ্ট করে দিয়েছে। তাহক্বীক্ব : উক্ত হাদীছের প্রথমাংশ যঈফ। তবে শেষাংশ ছহীহ।"
মিশকাতে জয়িফ হাদিস,২৬,দুর্বল হাদিস,,আনাস (রাঃ) থেকে বর্ণিত:,"একদিন রাসূল (সাল্লাল্লাহু ‘আলাইহি ওয়াসাল্লাম) আমাকে বললেন, হে বৎস! তুমি যদি এভাবে সকাল-সন্ধ্যা কাটাতে পার যে, তোমার অন্তরে কারো উপর হিংসা-বিদ্বেষ থাকবে না, তবে তাই কর। অতঃপর তিনি বললেন, বৎস! এটা আমার সুন্নাত। সুতরাং যে আমার সুন্নাতকে ভালবাসে সে আমাকে ভালবাসে, আর যে আমাকে ভালবাসবে সে জান্নাতে আমার সাথে থাকবে। তাহক্বীক্ব : যঈফ। উক্ত বর্ণনায় অনেক ত্রুটি রয়েছে। খালেদ ইবনু আনাস ও আছেম ইবনু সাঈদ দুইজন অপরিচিত রাবী আছে।"
মিশকাতে জয়িফ হাদিস,২৭,দুর্বল হাদিস,,আবু হুরায়রা (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেছেন, যে ব্যক্তি আমার উম্মতের বিভ্রাপ্তির সময় আমার সুন্নাতকে দৃঢ়ভাবে আঁকড়ে ধরে থাকবে তার জন্য একশ' শহীদের ছওয়াব রয়েছে। তাহক্বীক্ব : নিতান্ত যঈফ। এর সনদে হাসান ইবনু কুতায়বা নামে দুর্বল রাবী আছে। ইমাম যাহাবী, দারাকুৎনী, আবু হাতেম, উকাইলী প্রমুখ মুহাদ্দিছ তাকে যঈফ বলেছেন। উল্লেখ্য যে, মানুষের মাঝ থেকে যখন সুন্নাত উঠে যাবে এবং সুন্নাতের উপর টিকতে পারবে না। তখন যে ব্যক্তি সুন্নাতকে আঁকড়ে ধরে থাকবে সে ৫০ জন শহীদের মর্যাদা লাভ করবে। এই হাদীছ ছহীহ।"
মিশকাতে জয়িফ হাদিস,২৮,দুর্বল হাদিস,,আবু সাঈদ খুদরী (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেছেন, যে ব্যক্তি হালাল খাবে এবং সুন্নাতের প্রতি আমল করবে, তার অনিষ্ট হতে মানুষ নিরাপদ থাকবে, সে জান্নাতে প্রবেশ করবে। তখন এক ব্যক্তি বলল, হে আল্লাহর রাসূল (সাল্লাল্লাহু ‘আলাইহি ওয়াসাল্লাম)! এরূপ লোকতো আজকাল অনেক। রাসূল (সাল্লাল্লাহু ‘আলাইহি ওয়াসাল্লাম) বললেন, আমার পরবর্তী যুগসমূহেও এরূপ লোক থাকবে। তাহক্কীক্ব : যঈফ।"
মিশকাতে জয়িফ হাদিস,২৯,দুর্বল হাদিস,,আবু হুরায়রা (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেছেন, তোমরা এমন যুগে আছ, যে যুগে তোমাদের কেউ যদি তার প্রতি নির্দেশিত বিষয়ের এক দশমাংশও ছেড়ে দেয়, তবুও সে ধ্বংস হয়ে যাবে। অতঃপর একটি যুগ আসবে সে যুগে তোমাদের কেউ যদি এক দশমাংশ আমল করে, তবুও সে মুক্তি পাবে। তাহক্কীক্ব : যঈফ।"
মিশকাতে জয়িফ হাদিস,৩০,দুর্বল হাদিস,,আনাস (রাঃ) থেকে বর্ণিত:,"তিনি বলেন, রাসূল (সাল্লাল্লাহু ‘আলাইহি ওয়াসাল্লাম) বলতেন, তোমরা নিজেদের উপর কঠোরতা আরোপ কর না, আল্লাহ তোমাদের উপর কঠোর বিধান চাপিয়ে দিবেন। পূর্বে এরূপ কোন সম্প্রদায় নিজেদের উপর কঠোরতা আরোপ করেছিল; ফলে আল্লাহ তা’আলা তাদের উপর কঠোর বিধান চাপিয়ে দিয়েছিলেন; গির্জা ও পাদ্রীদের ধর্মশালায় যে সমস্ত লোক আছে, এরা তাদের উত্তরসূরী। তারা নিজেরাই নিজেদের জন্য ‘রাহবানিয়াত’ কে আবিষ্কার করেছিল, যা আমি তাদের উপর বিধান করিনি। তাহক্বীক্ব : যঈফ।"
মিশকাতে জয়িফ হাদিস,৩১,দুর্বল হাদিস,,আবু হুরায়রা (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেছেন, কুরআন পাঁচভাবে নাযিল হয়েছে : ১. হালাল ২. হারাম ৩. মুহকাম, ৪. মুতাশাবেহ এবং ৫. আমছাল (উপদেশ)। সুতরাং তোমরা হালালকে হালাল জানবে, হারামকে হারাম মনে করবে। মুতাশাবেহ-এর প্রতি ঈমান আনবে এবং আমছাল দ্বারা উপদেশ গ্ৰহণ করবে। শু’আবুল ঈমানে এসেছে, তোমরা হালালের সাথে আমল করবে, হারাম হতে বেঁচে থাকবে এবং মুহকামের অনুসরণ করবে। তাহক্বীক্ব : যঈফ।"
মিশকাতে জয়িফ হাদিস,৩২,দুর্বল হাদিস,,ইবনু আব্বাস (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেছেন, শরীআতের বিষয় তিন প্রকার : (১) যার হেদায়াত সম্পূর্ণ পরিষ্কার, সুতরাং তার অনুসরণ করবে (২) যার গোমরাহী সম্পূর্ণ পরিষ্কার, সুতরাং তা পরিহার করবে এবং (৩) যাতে মতানৈক্য রয়েছে তাকে আল্লাহর উপর সোপর্দ করবে। তাহক্বীক্ব : যঈফ। সংকলক মুসানাদে আহমাদের উদ্ধৃতি পেশ করেছেন। কিন্তু সেখানে পাওয়া যায়নি।"
মিশকাতে জয়িফ হাদিস,৩৩,দুর্বল হাদিস,,মু’আয ইবনু জাবাল (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেছেন, শয়তান মানুষের নেকড়ে বাঘ- ছাগলের নেকড়ের ন্যায়। সে ছাগলের মধ্যে যেটি দলছুট অথবা যেটি অলসতাবশত কিনারায় চলে যায়, সেটাকেই নিয়ে যায়। সুতরাং সাবধান! তোমরা কখনও গিরি পথে যাবে না; জামা’আতের সাথে থাকবে। তাহক্বীক্ব : যঈফ।"
মিশকাতে জয়িফ হাদিস,৩৪,দুর্বল হাদিস,,গুযাইফ ইবনুল হারেছ ছুমালী (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেছেন, যখনই কোন সম্প্রদায় একটি বিদ’আত সৃষ্টি করেছে, তখনই একটি সুন্নাত উঠিয়ে নেওয়া হয়েছে। সুতরাং একটি সুন্নাতকে আঁকড়ে ধরা একটি বিদ’আত তৈরি করা হতে উত্তম। তাহক্বীক্ব : যঈফ। এর সনদে বাক্বিয়াহ ইবনুল ওয়ালীদ ও আবুবাকর ইবনু আব্দুল্লাহ নামের দুইজন যঈফ রাবী আছে।"
মিশকাতে জয়িফ হাদিস,৩৫,দুর্বল হাদিস,,ইবরাহীম ইবনু মায়সারা (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেছেন, যে ব্যক্তি কোন বিদ'আতীকে সম্মান করল, সে নিশ্চয় ইসলাম ধ্বংসে সাহায্য করল। তাহক্বীক্ক : যঈফ। এর সনদে হাসান ইবনু ইয়াহইয়া নামে পরিত্যক্ত রাবী আছে। ইবনু হিব্বান এটাকে বাতিল হাদীছ বলেছেন। (সিলসিলা যঈফাহ হা/১৮৬২; দ্রঃ তাহক্বীক্ব মিশকাত হা/১৮৯-এর টীকা ১/৬৬ পৃঃ।) উল্লেখ্য যে, কোন বিদ’আতীকে আশ্ৰয় দেওয়া যাবে না মর্মে ছহীহ হাদীছ বর্ণিত হয়েছে।"
মিশকাতে জয়িফ হাদিস,৩৬,দুর্বল হাদিস,,আব্দুল্লাহ ইবনু আব্বাস (রাঃ) থেকে বর্ণিত:,"যে ব্যক্তি আল্লাহ্‌র কিতাব শিক্ষা করে, অতঃপর তাতে যা আছে তার অনুসরণ করে, আল্লাহ তাকে দুনিয়ার গোমরাহী হতে বাঁচাবেন এবং আখেরাতে তাকে হিসাবের কষ্ট হতে রক্ষা করবেন। অন্য বর্ণনায় আছে, যে আল্লাহর কিতাবের অনুসরণ করবে, সে দুনিয়াতে গোমরাহ হবে না এবং আখেরাতে হতভাগ্য হবে না। তাহক্বীক্ব : যঈফ।"
মিশকাতে জয়িফ হাদিস,৩৭,দুর্বল হাদিস,,আব্দুল্লাহ ইবনু মাসঊদ (রাঃ) থেকে বর্ণিত:,"কেউ যদি অন্য কারো তরীক্বা অনুসরণ করতে চায়, সে যেন তাদের তরীক্বা অনুসরণ করে, যারা দুনিয়া থেকে চলে গেছে। কারণ জীবিত ব্যক্তি ফিতনা হতে নিরাপদ নয়। আর তাঁরা হচ্ছেন- রাসূল (সাল্লাল্লাহু ‘আলাইহি ওয়াসাল্লাম)-এর সাহাবীগণ, যারা এই উম্মতের শ্রেষ্ঠ লোক ছিলেন। পরিচ্ছন্ন অন্তঃকরণ হিসাবে ও পরিপূর্ণ জ্ঞান হিসাবে এবং স্বল্পতম ছিলেন কৃত্তিমতার দিক থেকে। আল্লাহ তা’আলা তাদেরকে তাঁর নবীর সাহচর্য এবং আপন দ্বীন প্রতিষ্ঠিত করার জন্য মনোনীত করেছেন। সুতরাং তোমরা তাদের মান ও মর্যাদা উপলব্ধি করার চেষ্টা কর, তাদের পদচিহ্নের অনুসরণ করে চল এবং যথাসাধ্য তাদের আখলাক ও চরিত্র আঁকড়ে ধর। তারা সরল সঠিক পথে ছিলেন। তাহক্বীক্ব : যঈফ।"
মিশকাতে জয়িফ হাদিস,৩৮,দুর্বল হাদিস,,জাবের (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেছেন, আমার কালাম আল্লাহর কালামকে রহিত করে না; বরং আল্লাহর কালাম আমার কথাকে রহিত করে। এছাড়া আল্লাহর এক কালাম অপর কালামকে রহিত করে। তাহক্বীক্ব : হাদীছটি জাল।"
মিশকাতে জয়িফ হাদিস,৩৯,দুর্বল হাদিস,,আব্দুল্লাহ ইবনু ওমর (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেছেন, আমাদের কালাম সমূহ একটি অপরটিকে রহিত (মানসূখ) করে দেয়, যেভাবে কুরআনের একটি বাণী অপরটিকে রহিত করে। তাহক্বীক্ব : হাদীছটি জাল।"
মিশকাতে জয়িফ হাদিস,৪০,দুর্বল হাদিস,,আবু ছা’লাবা খুশানী (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেছেন, আল্লাহ তা’আলা কিছু জিনিষকে ফরযরূপে নির্ধারণ করে দিয়েছেন, সেগুলো তোমরা ছাড়বে না। অনুরূপ কিছু বিষয়কে হারাম করে দিয়েছেন সেগুলো করবে না। আর কতগুলোর সীমা নির্ধারণ করে দিয়েছেন, ঐ গুলোর সীমা লঙ্ঘন করবে না। আর কতগুলোর বিষয়ে তিনি ভুলে নয় ইচ্ছাকৃতভাবেই নীরব রয়েছেন, সেগুলো খুঁড়িয়ে বের করবে না। তাহক্বীক্ব : যঈফ।"
,,,,,
মিশকাতে জয়িফ হাদিস,৪১,দুর্বল হাদিস,,আবু সাঈদ খুদরী (রাঃ) থেকে বর্ণিত:,"একদা রাসূল (সাল্লাল্লাহু ‘আলাইহি ওয়াসাল্লাম) আমাদের বললেন, জনসাধারণ তোমাদের অনুসারী হবে। আর দিক-দিগন্ত হতে তারা তোমাদের নিকট দ্বীনের জ্ঞান লাভ করার উদ্দেশ্যে আসবে। সুতরাং যখন তারা আসবে, তখন তোমরা তাদের সদুপদেশ দিবে। তাহক্বীক্ব : যঈফ।"
মিশকাতে জয়িফ হাদিস,৪২,দুর্বল হাদিস,,আবু হুরায়রা (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেছেন, জ্ঞানের কথা মুমিনের হারানো সম্পদ। সুতরাং যে যেখানে পাবে সে-ই তার অধিকারী। তাহক্বীক্ব : যঈফ। ইবরাহীম ইবনু ফাযল নামের রাবী যঈফ। উল্লেখ্য যে, মিশকাতে হাকীম রয়েছে। কিন্তু মূল হাদীসে মুমিন রয়েছে।"
মিশকাতে জয়িফ হাদিস,৪৩,জাল হাদিস,,আব্দুল্লাহ ইবনু আব্বাস (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেছেন, একজন ফক্বীহ শয়তানের উপর এক হাযার আবেদ অপেক্ষাও মারাত্মক। তাহক্বীক্ব : হাদীসটি জাল। এর সনদে রূহ ইবনু জুনাহ নামে একজন রাবী আছে। সে মিথ্যুক বলে অভিযুক্ত।"
মিশকাতে জয়িফ হাদিস,৪৪,দুর্বল হাদিস,,আনাস (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেছেন, ইলম তালাশ করা প্রত্যেক মুসলিমের উপর ফরয এবং অপাত্রে ইলম স্থাপনকারী যেন শূকরের গলায় জহরত, মুক্তা বা স্বর্ণ স্থাপনকারীর ন্যায়। তাহক্বীক্ব : উক্ত বর্ণনার শেষাংশ যঈফ। প্রথমাংশ সহীহ। তবে উক্ত অংশের সাথে ‘মুসলিমাতুন’ যোগ করার কোন ভিত্তি নেই।"
মিশকাতে জয়িফ হাদিস,৪৫,জাল হাদিস,,সাখবারা (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেছেন, যে ব্যক্তি ইলম অন্বেষণ করবে, তার জন্য তা পূর্ববর্তী পাপ সমূহের কাফফারা হয়ে যাবে। তাহক্বীক্ব : হাদীসটি জাল।"
মিশকাতে জয়িফ হাদিস,৪৬,দুর্বল হাদিস,,আবু সাঈদ খুদরী (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেছেন, মুমিন কখনও ইলম শ্রবণে তৃপ্তি লাভ করে না, যতক্ষণ না সে তার প্রতিদানে জান্নাত পায়। তাহক্বীক্ব : যঈফ।"
মিশকাতে জয়িফ হাদিস,৪৭,দুর্বল হাদিস,,ইবনু আব্বাস (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেছেন, আমার পক্ষ হতে হাদীছ বর্ণনার ব্যাপারে সতর্ক হবে, যে পর্যন্ত না তা তোমরা আমার বলে জানবে। কারণ যে ব্যাক্তি আমার প্রতি ইচ্ছাকৃতভাবে মিথ্যা আরোপ করবে, সে যেন তার স্থান জাহান্নামে করে নেয়। তাহক্বীক্ব : যঈফ।"
মিশকাতে জয়িফ হাদিস,৪৮,দুর্বল হাদিস,,আব্দুল্লাহ ইবনু আব্বাস (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেছেন, যে ব্যাক্তি কুরআন সম্পর্কে নিজের মনমত কোন কথা বলবে, সে যেন তার স্থান জাহান্নামে করে নেয়। তাহক্বীক্ব : যঈফ।"
মিশকাতে জয়িফ হাদিস,৪৯,দুর্বল হাদিস,,জুন্দুব (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেছেন, যে ব্যাক্তি কুরআনের ব্যাপারে নিজের মত অনুযায়ী কোন কথা বলবে, আর তাতে যদি সে সত্যও বলে, তবুও সে ভুল করবে। তাহক্বীক্ব : যঈফ।"
মিশকাতে জয়িফ হাদিস,৫০,দুর্বল হাদিস,,আব্দুল্লাহ ইবনে মাসউদ (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেছেন, কুরআন সাত হরফে নাজিল হয়েছে। তার প্রত্যেক আয়াতের একটি বাইরের ও একটি ভিতর দিক রয়েছে; প্রত্যেক দিকেরই একটি হদ রয়েছে, আর প্রত্যেক হদেরই একটি অবগতি স্থান রয়েছে। তাহক্বীক্ব : যঈফ।"
মিশকাতে জয়িফ হাদিস,৫১,দুর্বল হাদিস,,আব্দুল্লাহ ইবনু আমর (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেছেন, ইলম তিন ধরনের। মুহকাম আয়াত, প্রতিষ্ঠিত সুন্নাত, ফরয আদেল। এর বাইরে যা রয়েছে তা অতিরিক্ত। আমর ইবনে শু’আইব তার পিতার সূত্রে তার দাদা থেকেও বর্ণনা করেছেন। সেখানে মুখতাল শব্দের পরিবর্তে মুরা শব্দ রয়েছে। তাহক্বীক্ব : যঈফ।"
মিশকাতে জয়িফ হাদিস,৫২,দুর্বল হাদিস,,মু'আবিয়া (রাঃ) থেকে বর্ণিত:,নবী করীম (সাল্লাল্লাহু ‘আলাইহি ওয়াসাল্লাম) বিভ্রান্তিমূলক কথা বলতে নিষেধ করেছেন। তাহক্বীক্ব : যঈফ।
মিশকাতে জয়িফ হাদিস,৫৩,দুর্বল হাদিস,,আবু হুরাইরা (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেছেন, তোমরা ফারায়েয ও কুরআন শিক্ষা কর এবং লোকদের ইহা শিক্ষা দাও। কারণ আমাকে উঠিয়ে নেওয়া হবে। তাহক্বীক্ব : যঈফ।"
মিশকাতে জয়িফ হাদিস,৫৪,দুর্বল হাদিস,,আবু হুরাইরা (রাঃ) থেকে বর্ণিত:,"আবু হুরাইরা (রাঃ) রাসূল (সাল্লাল্লাহু ‘আলাইহি ওয়াসাল্লাম) হতে বর্ণনা করেছেন, এমন সময় সমাগত যে, প্রায় মানুষই ইলমের সন্ধানে দুনিয়া ঘুরে বেড়াবে, কিন্তু কোথাও মদিনার আলেমের অপেক্ষা অধিক বিজ্ঞ আলেম পাবে না। তাহক্বীক্ব : যঈফ।"
মিশকাতে জয়িফ হাদিস,৫৫,দুর্বল হাদিস,,হাসান বছরী (রহঃ) থেকে বর্ণিত:,"হাসান বছরী (রহঃ) হতে মুরসাল সূত্রে বর্ণিত, তিনি বলেন, রাসূল (সাল্লাল্লাহু ‘আলাইহি ওয়াসাল্লাম) বলেছেন, যার মৃত্যু এসে গেছে এমন অবস্থায়, যখন সে ইসলাম কে জীবিত করার উদ্দেশ্যে ইলম অন্বেষণে ব্যস্ত আছে, জান্নাতে তার আর নবীদের মধ্যে মাত্র এক ধাপের পার্থক্য থাকবে। তাহক্বীক্ব : যঈফ।"
মিশকাতে জয়িফ হাদিস,৫৬,জাল হাদিস,,আলী (রাঃ) থেকে বর্ণিত:,"আলী (রাঃ) বলেন, রাসূল (সাল্লাল্লাহু ‘আলাইহি ওয়াসাল্লাম) বলেছেন, দ্বীনের আলেম কি উত্তম লোক! যদি তাঁর প্রতি লোক মুখাপেক্ষী হয়, তিনি তাদের উপকার সাধন করেন ; আর যখন তাঁর প্রতি মানুষের কোন প্রয়োজন থাকে না, তখন তিনি নিজেকে নিরপেক্ষ করে রাখেন। তাহক্বীক্ব : হাদীছটি জাল।"
মিশকাতে জয়িফ হাদিস,৫৭,দুর্বল হাদিস,,ওয়াছেলা ইবনু আসক্বা (রাঃ) থেকে বর্ণিত:,"যে ব্যক্তি ইলম তালাশ করেছে এবং তা লাভ করতে পেরেছে, তার জন্য দুই গুণ ছওয়াব রয়েছে। আর যদি তা লাভ করতে না পারে, তাহলে তার জন্য একগুণ ছওয়াব রয়েছে। তাহক্বীক্ব : যঈফ।"
মিশকাতে জয়িফ হাদিস,৫৮,দুর্বল হাদিস,,আব্দুল্লাহ ইবনু আব্বাস (রাঃ) থেকে বর্ণিত:,রাতের কিছু সময় ইলমের আলোচনা করা পূর্ণ রাত্রি জাগরণ অপেক্ষা উত্তম। তাহক্বীক্ব : যঈফ। উক্ত বর্ণনার সনদে ইবনু জুরাইজ নামে একজন যঈফ রাবী আছে। সে ইবনু আব্বাস (রাঃ)-এর যুগ পায়নি।
মিশকাতে জয়িফ হাদিস,৫৯,দুর্বল হাদিস,,আব্দুল্লাহ ইবনু ‘আমর (রাঃ) থেকে বর্ণিত:,"একদিন রাসূল (সাল্লাল্লাহু ‘আলাইহি ওয়াসাল্লাম) তাঁর মসজিদে দু’টি মজলিসের নিকট দিয়ে অতিক্রম করলেন। তখন তিনি বললেন, উভয় মজলিসই ভাল কাজে রত; তবে এক মজলিস অন্য মজলিস অপেক্ষা উত্তম। এই যে দলটি এরা অবশ্য আল্লাহকে ডাকছে এবং আল্লাহর প্রতি আগ্রহ প্ৰকাশ করছে। আল্লাহ ইচ্ছা করলে তাদের আশা পূর্ণও করতে পারেন। আর ইচ্ছা করলে নাও করতে পারেন। কিন্তু এই দলটি, যারা ইলম শিক্ষা করছে এবং যারা জানে না তাদের শিক্ষা দিচ্ছে; এরাই উত্তম। আর আমিও শিক্ষক হিসাবে প্রেরিত হয়েছি। অতঃপর রাসূল (সাল্লাল্লাহু ‘আলাইহি ওয়াসাল্লাম) এই দলের সাথে বসে গেলেন। তাহক্বীক্ব : যঈফ।"
মিশকাতে জয়িফ হাদিস,৬০,জাল হাদিস,,আবু দারদা (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম)-কে জিজ্ঞেস করা হল, হে আল্লাহর রাসূল (সাল্লাল্লাহু ‘আলাইহি ওয়াসাল্লাম)! ইলমের কোন সীমায় পৌছলে একজন ব্যক্তি ফক্বীহ হতে পারে? উত্তরে তিনি বললেন, যে ব্যক্তি আমার উম্মতের জন্য দ্বীনের ব্যাপারে ৪০টি হাদীছ মুখস্থ করেছে, ক্বিয়ামতের দিন আল্লাহ তাকে ফকীহরূপে উঠাবেন। এছাড়া কিয়ামতের দিন আমি তার জন্য সুপারিশকারী ও সাক্ষী হব। তাহক্বীক্ব : হাদীছটি জাল। এর সনদে ইসহাক্ব ইবনু নাজীহ ও খালেদ ইবনু ইয়াযীদ আল-উমরী নামে দুইজন মিথ্যুক রাবী আছে।"
মিশকাতে জয়িফ হাদিস,৬১,দুর্বল হাদিস,,আনাস ইবনু মালেক (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) একদিন আমাদের জিজ্ঞেস করলেন, তোমরা কি বলতে পার দানের দিক দিয়ে সর্বাপেক্ষা বড় দানশীল কে? তারা বললেন, আল্লাহ ও তাঁর রাসূল (সাল্লাল্লাহু ‘আলাইহি ওয়াসাল্লাম)- ই বেশী জানেন। রাসূল (সাল্লাল্লাহু ‘আলাইহি ওয়াসাল্লাম) বললেন, দানের দিক দিয়ে আল্লাহই হচ্ছেন সর্বাপেক্ষা বড়। অতঃপর বনী আদমের মধ্যে আমিই সর্বাপেক্ষা বড় দানশীল। আর আমার পর বড় দাতা হচ্ছেন সেই ব্যক্তি, যে ইলম শিক্ষা করবে এবং উহা প্রচার করতে থাকবে। কিয়ামতের দিন সে একাই একজন আমীর অথবা একটি উম্মত হয়ে উঠবে। তাহক্কীক্ব : যঈফ।"
মিশকাতে জয়িফ হাদিস,৬২,দুর্বল হাদিস,,আওন (রহঃ) থেকে বর্ণিত:,"আব্দুল্লাহ ইবনু মাসঊদ (রাঃ) বলেছেন, দুই পিপাসু ব্যক্তি কখনো তৃপ্তি লাভ করে না- আলেম ও দুনিয়াদার। কিন্তু এই দুইজন আবার সমান নয়; আলেম- তার প্রতি আল্লাহর সম্ভষ্টি বৃদ্ধি পেতে থাকে, আর দুনিয়াদার আল্লাহর অবাধ্যতার পথে অগ্রসর হতে থাকে। অতঃপর আব্দুল্লাহ ইবনু মাসউদ (রাঃ) পাঠ করলেন, ‘কখনোই নয়, নিশ্চয়ই মানুষ নিজেকে স্বয়ং সম্পূর্ণ দেখে অবাধ্যতা করতে থাকে’ (আলাক ৫-৬)। বৰ্ণনাকারী আওন (রাঃ) বলেন, আর অপর ব্যক্তি সম্পর্কে তিনি এই আয়াত পড়লেন, ‘আল্লাহর বান্দাদের মধ্যে নিশ্চয় আলেমগণই আল্লাহকে ভয় করেন।’ (ফাতির ২৮) তাহক্বীক্ব : যঈফ।"
মিশকাতে জয়িফ হাদিস,৬৩,দুর্বল হাদিস,,আবদুল্লাহ ইবনু আব্বাস (রাঃ) থেকে বর্ণিত:,"আবদুল্লাহ ইবনু আব্বাস (রাঃ) বলেন, রাসূল (সাল্লাল্লাহু ‘আলাইহি ওয়াসাল্লাম) বলেছেন, সেদিন বেশী দূরে নয়, যেদিন আমার উম্মতের কিছু লোক দ্বীনের জ্ঞান লাভে সচেষ্ট হবে ও কুরআন শিক্ষা করবে এবং বলবে যে, আমরা আমীরদের নিকট যাব এবং তাদের দুনিয়ার কিছু অংশ গ্ৰহণ করে পরে তাদের নিকট হতে সরে পড়ব। কিন্তু তা কখনো হবে না। যথা (কন্টকময়) কানাদ গাছ, উহা হতে যেমন কাঁটা ব্যতীত কোন ফল লাভ করা যায় না, তেমনি এদের নিকট হতে কোন ফল লাভ করা যায় না; মুহাম্মাদ ইবনু ছাব্বাহ বলেন, অর্থাৎ পাপ ব্যতীত। তাহক্বীক্ব : যঈফ।"
মিশকাতে জয়িফ হাদিস,৬৪,জাল হাদিস,,আ’মাশ (রহঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেছেন, ভুলে যাওয়া হচ্ছে ইলমের পক্ষে আপদস্বরূপ। ইলমকে নষ্ট করা হচ্ছে অনুপযুক্ত লোককে বলা। তাহক্বীক্ব : বর্ণনাটি জাল।"
মিশকাতে জয়িফ হাদিস,৬৫,দুর্বল হাদিস,,সুফিয়ান ছাওরী থেকে বর্ণিত:,"ওমর (রাঃ) একদা কা’বকে বললেন, প্রকৃত আলেম কারা? তিনি বললেন, যারা ইলম অনুযায়ী আমল করে। তিনি পুনরায় বলেন, কোন জিনিষ আলেমদের অন্তর হতে ইলম বের করে দেয়? তিনি বললেন, লোভ। তাহক্বীক্ব : হাদীছটি মু’যাল বা যঈফ।"
মিশকাতে জয়িফ হাদিস,৬৬,দুর্বল হাদিস,,আহ্‌ওয়াছ ইবনু হাকীম থেকে বর্ণিত:,"আহ্‌ওয়াছ ইবনু হাকীম তাঁর পিতা হতে বর্ণনা করেন, এক ব্যক্তি রাসূল (সাল্লাল্লাহু ‘আলাইহি ওয়াসাল্লাম)-কে মন্দ সম্পর্কে জিজ্ঞেস করলেন, তিনি বললেন, মন্দ সম্পর্কে আমাকে জিজ্ঞেস কর না; বরং আমাকে ভাল সম্পর্কে জিজ্ঞেস কর । এটা তিনি তিনবার বললেন। অতঃপর বললেন, জেনে রাখ, সর্বাপেক্ষা নিকৃষ্ট লোক হল আলেমরা, যারা খারাপ এবং সর্বাপেক্ষা ভাল হচ্ছে আলেমদের মধ্যে যারা ভাল। তাহক্বীক্ব : হাদীছটি মু’যাল, যঈফ।"
মিশকাতে জয়িফ হাদিস,৬৭,খুবই দুর্বল,,আবু দারদা (রাঃ) থেকে বর্ণিত:,"তিনি বলেন, ক্বিয়ামতের দিন আল্লাহ্‌র নিকট সর্বাধিক মন্দ সে ব্যক্তিই হবে, যে তার ইলম দ্বারা উপকৃত হতে পারেনি। তাহক্বীক্ব : নিতান্তই যঈফ।"
মিশকাতে জয়িফ হাদিস,৬৮,দুর্বল হাদিস,,হাসান বছরী (রহঃ) থেকে বর্ণিত:,"ইলম দুই প্রকার। এক প্রকার যা আত্মায় থাকে, আর এটা হল উপকারী ইলম। আর এক প্রকার যা মুখে থাকে, তা হল মানুষের বিরুদ্ধে আল্লাহ্‌র পক্ষে দলীল। তাহক্বীক্ব : যঈফ।"
মিশকাতে জয়িফ হাদিস,৬৯,খুবই দুর্বল,,আবু হুরায়রা (রাঃ) থেকে বর্ণিত:,"একদা রাসূল (সাল্লাল্লাহু ‘আলাইহি ওয়াসাল্লাম) বললেন, তোমরা ‘জুব্বুল হাযান’ হতে আল্লাহ্‌র নিকট পানাহ চাও। ছাহাবীগন জিজ্ঞেস করলেন, হে আল্লাহ্‌র রাসূল (সাল্লাল্লাহু ‘আলাইহি ওয়াসাল্লাম)! ‘জুব্বুল হাযন’ কী? তিনি বললেন, জাহান্নামের মধ্যে একটি গর্ত, যা হতে স্বয়ং জাহান্নামও দৈনিক ১০০ বার পরিত্রান চেয়ে থাকে। ছাহাবীগণ পুনরায় জিজ্ঞেস করলেন, হে আল্লাহ্‌র রাসূল (সাল্লাল্লাহু ‘আলাইহি ওয়াসাল্লাম) সেখানে কারা যাবে? রাসূল (সাল্লাল্লাহু ‘আলাইহি ওয়াসাল্লাম) বললেন, সেসকল কুরআন অধ্যয়নকারী, যারা নিজেদের কাজ অন্যদের দেখিয়ে থাকে। তিরমিযী; ইবনু মাজাহও এরূপ বর্ণনা করেছেন; কিন্তু তিনি কিছু অতিরিক্ত বর্ণনা করেছেন, কুরআন অধ্যয়নকারীদের মধ্যে তারাই আল্লাহ্‌র নিকট সর্বাপেক্ষা ঘৃণিত, যারা আমীর-ওমারার সাথে সাক্ষাৎ করবে। তাহক্বীক্ব : নিতান্তই যঈফ।"
মিশকাতে জয়িফ হাদিস,৭০,খুবই দুর্বল,,আলী (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেন, অচিরেই মানুষের উপর এমন এক যুগ আসবে, যখন নাম ব্যতীত ইসলামের কিছুই অবশিষ্ট থাকবে না, অক্ষর ব্যতীত কুরআনের কিছুই বাকী থাকবে না। তাদের মসজিদ সমূহে আবাদ হবে কিন্তু তা হেদায়াতশূন্য। তাদের আলেমগন হবেন আকাশের নিচে সর্বনিকৃষ্ট লোক। তাদের নিকট থেকে ফেৎনা প্রকাশ পাবে। অতঃপর বিপর্যয় তাদের দিকেই ফিরে যাবে। তাহক্বীক্ব : অত্যন্ত যঈফ।"
মিশকাতে জয়িফ হাদিস,৭১,দুর্বল হাদিস,,আব্দুল্লাহ ইবনু মাসঊদ (রাঃ) থেকে বর্ণিত:,"একদা রাসূল (সাল্লাল্লাহু ‘আলাইহি ওয়াসাল্লাম) আমাকে বললেন ,তোমরা ইলম শিক্ষা কর এবং লোকদের তা শিক্ষা দাও। তোমরা ফারায়েয শিক্ষা কর এবং লোকদের উহা শিক্ষা দাও। তোমরা কুরআন শিক্ষা কর এবং লোকদের উহা শিক্ষা দাও। কারন আমাকে উঠিয়ে নেওয়া হবে এবং ইলমকে সত্বর উঠিয়ে নেওয়া হবে। আর ফেৎনা ও গোলযোগ সৃষ্টি হবে। এমনকি ফরজ নিয়ে দুই ব্যক্তি মতভেদ করবে, অথচ এমন কাউকেও পাবে না, যে তাদের মধ্যে মীমাংসা করে দিবে। তাহক্বীক্ব : যঈফ।"
মিশকাতে জয়িফ হাদিস,৭২,দুর্বল হাদিস,,আবু হুরায়রা (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেছেন, যে ইলম দ্বারা কারো উপকার সাধিত হয় না, সেটা এমন এক ধন-ভান্ডারের ন্যায়, যা হতে আল্লাহ্‌র রাস্তায় খরচ করা হয় না। তাহক্বীক্ব : যঈফ।"
,,,,,
মিশকাতে জয়িফ হাদিস,৭৩,দুর্বল হাদিস,,আব্দুল্লাহ ইবনু ওমর (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেছেন, যে ব্যক্তি ওযূ থাকা অবস্থায় ওযূ করবে, তার জন্য আল্লাহ্‌ দশটি নেকী রয়েছে লেখবেন। তাহক্বীক্ব : যঈফ।"
মিশকাতে জয়িফ হাদিস,৭৪,দুর্বল হাদিস,,জাবের (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেছেন, জান্নাতের চাবি হল ছালাত। আর ছালাতের চাবি হল পবিত্রতা। তাহক্বীক্ব : উক্ত হাদীসের প্রথমাংশ যঈফ। এর কারণ হল, উক্ত সনদে দুইজন যঈফ রাবী আছে। সুলায়মান বিন করম ও আবু ইয়াহইয়া আল–কাত্তাত। আর দ্বিতীয় অংশ সম্পর্কে পৃথক সনদে ছহীহ হাদীছ বর্ণিত হয়েছে। মূলতঃ জান্নাতের চাবী ‘লা ইলা–হা ইল্লাল্লাহু’।"
মিশকাতে জয়িফ হাদিস,৭৫,দুর্বল হাদিস,,শাবীব ইবনু আবু রাওহা থেকে বর্ণিত:,"শাবীব ইবনু আবু রাওহা রাসূল (সাল্লাল্লাহু ‘আলাইহি ওয়াসাল্লাম)-এর ছাহাবীগনের এক ব্যক্তি হতে বর্ণনা করেন, রাসূল (সাল্লাল্লাহু ‘আলাইহি ওয়াসাল্লাম) একদা ফজরের ছালাত আদায় করলেন এবং ‘সূরা রূম’ পড়লেন। কিন্তু তেলাওয়াতে কিছুটা গোলমাল হয়ে গেল। যখন তিনি ছালাত শেষ করলেন তখন বললেন, তাদের কি হয়েছে, যারা আমাদের সাথে ছালাত আদায় করে, অথচ উত্তমরূপে পবিত্রতা লাভ করে না? এরাই আমাদের কুরআন পাঠে গোলযোগ সৃষ্টি করে। তাহক্বীক্ব : যঈফ। উক্ত হাদীছের সনদে আব্দুল মালেক বিন উমাইর নামে একজন যঈফ রাবী আছে।"
মিশকাতে জয়িফ হাদিস,৭৬,দুর্বল হাদিস,,বানী সুলাইম গোত্রের এক ব্যক্তি থেকে বর্ণিত:,"একবার রাসূল (সাল্লাল্লাহু ‘আলাইহি ওয়াসাল্লাম) এই পাঁচটি কথা আমার হাতে অথবা তাঁর নিজের হাতে গুনে গুনে বললেন, ‘সুবহানাল্লাহ’ বলা হল পাল্লার অর্ধেক আর ‘আলহামদুলিল্লাহ’ উহাকে পূর্ণ করে এবং ‘আল্লাহু আকবর’ আসমান ও যমীনের মাঝে যা আছে তাকে পূর্ণ করে। ছিয়াম হল ধৈর্যের অর্ধেক এবং পবিত্রতা হল ঈমানের অর্ধেক। তাহক্বীক্ব : যঈফ।"
মিশকাতে জয়িফ হাদিস,৭৭,দুর্বল হাদিস,,মু’আবিয়া ইবনু আবি সুফিয়ান (রাঃ) থেকে বর্ণিত:,"নবী করীম (সাল্লাল্লাহু ‘আলাইহি ওয়াসাল্লাম) বলেছেন, চক্ষুদয় হল গুহ্যদ্বারের ঢাকনা। সুতরাং চোখ যখন ঘুমায়, তখন ঢাকনা খুলে যায়। তাহক্বীক্ব : যঈফ। উক্ত হাদীছের পরের হাদীছটি ছহীহ (মিশকাত হা/৩১৬)।"
মিশকাতে জয়িফ হাদিস,৭৮,দুর্বল হাদিস,,আব্দুল্লাহ ইবনু আব্বাস (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেছেন, নিশ্চয় ওযূ সেই ব্যক্তির উপর ওয়াজিব, যে কাত হয়ে ঘুমিয়েছে। কেননা যখন কেউ কাত হয়ে ঘুমায়, তখন তার শরীরের বন্ধনসমূহ খুলে যায়। তাহক্বীক্ব : যঈফ।"
মিশকাতে জয়িফ হাদিস,৭৯,দুর্বল হাদিস,,আবু রাফে’ (রাঃ) থেকে বর্ণিত:,"একদা তাকে একটা ছাগল হাদিয়া দেওয়া হল এবং তিনি পাতিলে রাখলেন। এমন সময় রাসূল (সাল্লাল্লাহু ‘আলাইহি ওয়াসাল্লাম) তার নিকট উপস্থিত হলেন এবং বললেন, পাতিলে কি রাখা হয়েছে হে আবু রাফে’? তিনি বললেন, একটি ছাগল আমাদেরকে হাদিয়া দেওয়া হয়েছে। তা পাতিলে পাক করেছি। রাসূল (সাল্লাল্লাহু ‘আলাইহি ওয়াসাল্লাম) বললেন, আমাকে এর একটি বাজু দাও। (আবু রাফে’ বলেন,) আমি তাঁকে একটি বাজু দিলাম। অতঃপর তিনি বললেন, আমাকে আর একটি বাজু দাও। আমি তাঁকে আরো একটি বাজু দিলাম। অতঃপর তিনি বললেন, আমাকে আর একটি বাজু দাও তখন আমি বললাম, হে আল্লাহ্‌র রাসূল (সাল্লাল্লাহু ‘আলাইহি ওয়াসাল্লাম)! ছাগলের মাত্র দুটি বাজু হয়। এটা শুনে তিনি বললেন, তুমি যদি চুপ করে থাকতে তাহলে আমাকে বাজুর পর বাজু দিতে থাকতেন। অতঃপর তিনি পানি চাইলেন এবং কুলি করলেন। তারপর তাঁর অঙ্গুলীসমূহের মাথা ধুয়ে ফেললেন। অতঃপর সালাতের জন্য দাঁড়ালেন এবং সালাত আদায় করলেন। রাসূল (সাল্লাল্লাহু ‘আলাইহি ওয়াসাল্লাম) তাদের নিকট পুনরায় ফিরে আসলেন এবং তাদের নিকট ঠান্ডা গোশত পেলেন। তিনি তা খেলেন। অতঃপর মসজিদে প্রবেশ করলেন এবং সালাত আদায় করলেন, কিন্তু পানি স্পর্শ করলেন না। তাহক্বীক্ব : যঈফ।"
মিশকাতে জয়িফ হাদিস,৮০,দুর্বল হাদিস,,ইবনু ওমর (রাঃ) থেকে বর্ণিত:,"ওমর (রাঃ) বলেন, চুম্বন স্পর্শের অন্তর্ভুক্ত। সুতরাং তোমরা চুম্বন দিয়ে ওযূ কর। তাহক্বীক্ব : যঈফ।"
মিশকাতে জয়িফ হাদিস,৮১,দুর্বল হাদিস,,ওমর ইবনু আব্দুল আযীয তামীমুদ দারী (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেন, প্রত্যেক প্রবাহমান রক্তের কারণেই ওযূ করতে হবে। তাহক্বীক্ব : যঈফ। ইমাম দারাকুৎনী (রহঃ) বলেন, ওমর ইবনু আব্দুল আযীয তামীমুদ্দারীর নিকট থেকে শুনেননি। আর ইয়াযীদ ইবনু খালেদ ও ইয়াযীদ ইবনু মুহাম্মাদ দু’জনই অপরিচিত রাবী।"
মিশকাতে জয়িফ হাদিস,৮২,দুর্বল হাদিস,,আনাস (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) যখন পায়খানায় যেতেন, তখন তাঁর আংটিটি খুলে রাখতেন। তাহক্বীক্ব : হাদীছটি মুনকার হিসেবে যঈফ।"
মিশকাতে জয়িফ হাদিস,৮৩,দুর্বল হাদিস,,আবু মূসা আশ'আরী (রাঃ) থেকে বর্ণিত:,"একদিন আমি নবী করীম (সাল্লাল্লাহু ‘আলাইহি ওয়াসাল্লাম)-এর সাথে ছিলাম। অতঃপর তিনি যখন পেশাব করার ইচ্ছা করলেন, তখন একটি দেয়ালের গোড়ায় নরম জায়গায় গেলেন এবং পেশাব করলেন। অতঃপর বললেন, যখন তোমাদের কেউ পেশাব করতে ইচ্ছা করে, তখন যেন সে এরূপ স্থান সন্ধান করে যাতে শরীরে পেশাবের ছিটা না পড়ে। তাহক্বীক্ব : যঈফ।"
মিশকাতে জয়িফ হাদিস,৮৪,দুর্বল হাদিস,,আবু হুরায়রা (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেছেন, যে ব্যক্তি চোখে সুরমা লাগায়, সে যেন বিজোড় সংখ্যায় লাগায়। যে এইরূপ করল সে ভাল কাজ করল, আর যে করল না সে মন্দ কাজ করল না। আর যে ব্যক্তি ইস্তিঞ্জা করে সেও যেন বিজোড় করে। যে তা করল সে ভাল করল, আর যে করল না সে মন্দ কাজ করল না। যে ব্যক্তি খানা খেল এবং খিলাল দ্বারা দাঁত হতে কিছু বের করল, সে যেন তা বাইরে ফেলে দেয় এবং যা জিহবা দ্বারা মথিত করে তা যেন গিলে ফেলে। যে এরূপ করল ভাল করল, আর যে এরূপ করল না সে মন্দ করল না এবং যে ব্যক্তি পায়খানায় যায়, সে যেন পর্দা করে, যদি সে পর্দা করতে বালির স্তূপ ব্যতীত কিছু না পায়, তাহলে স্তূপকে যেন পিঠ দিয়ে বসে। কারণ শয়তান মানুষের বসার স্থান নিয়ে খেলা করে। যে এরূপ করল ভাল করল, আর যে না করল মন্দ করল না। তাহক্বীক্ব : যঈফ।"
মিশকাতে জয়িফ হাদিস,৮৫,দুর্বল হাদিস,,আব্দুল্লাহ ইবনু মুগাফফাল (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেছেন, তোমাদের কেউ যেন গোসলখানায় পেশাব না করে। অতঃপর সেখানে সে গোসল করবে অথবা ওযূ করবে, কারণ অধিকাংশ ধোঁকা সেখান থেকেই উৎপন্ন হয়। তাহক্বীক্ব : উক্ত হাদীসের প্রথমাংশ সহীহ আর শেষের অংশটুকু যঈফ।"
মিশকাতে জয়িফ হাদিস,৮৬,দুর্বল হাদিস,,আব্দুল্লাহ ইবনু সারজেস (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেছেন, তোমাদের কেউ যেন গর্তে পেশাব না করে। তাহক্বীক্ব : যঈফ।"
মিশকাতে জয়িফ হাদিস,৮৭,দুর্বল হাদিস,,ওমর (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) একদা আমাকে দাঁড়িয়ে পেশাব করতে দেখলেন। তখন তিনি বললেন, হে ওমর! দাঁড়িয়ে পেশাব করো না। তারপর থেকে আমি আর দাঁড়িয়ে পেশাব করিনি। তাহক্বীক্ব : যঈফ।"
মিশকাতে জয়িফ হাদিস,৮৮,দুর্বল হাদিস,,আবূ হুরায়রা (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেছেন, আমার নিকট জিবরীল (আঃ) এসে বললেন, হে মুহাম্মাদ (সাল্লাল্লাহু ‘আলাইহি ওয়াসাল্লাম)! যখন ওযূ করবেন, তখন পানি ছিটাবেন। তাহক্বীক্ব : যঈফ ও মুনকার।"
মিশকাতে জয়িফ হাদিস,৮৯,দুর্বল হাদিস,,আয়েশা (রাঃ) থেকে বর্ণিত:,"একদা রাসূল (সাল্লাল্লাহু ‘আলাইহি ওয়াসাল্লাম) পেশাব করলেন এবং ওমর তাঁর পিছনে পানির একটি পাত্র নিয়ে দাঁড়ালেন। তিনি বললেন, হে ওমর! এটা কী? ওমর (রাঃ) বলেন, পানি- যার দ্বারা আপনি ওযূ করবেন। রাসূল (সাল্লাল্লাহু ‘আলাইহি ওয়াসাল্লাম) বললেন, আমি এভাবে আদিষ্ট হয়নি যে, যখনই পেশাব করব তখনই ওযূ করবো। যদি আমি সর্বদা এরূপ করি, তাহলে এটা সুন্নত হয়ে যাবে। তাহক্বীক্ব : যঈফ।"
মিশকাতে জয়িফ হাদিস,৯০,দুর্বল হাদিস,,আনাস (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) যখন পায়খানা হতে বের হতেন, তখন বলতেন, ‘সেই আল্লাহ্‌র যাবতীয় প্রশংসা, যিনি আমার নিকট হতে কষ্টদায়ক জিনিস দূর করলেন এবং আমাকে নিরাপদ করলেন।’ তাহক্বীক্ব : যঈফ। উক্ত বর্ণনার সনদে ইসমাঈল ইবনু মুসলিম নামে একজন রাবী আছে। সে মুহাদ্দিসগণের ঐকমত্যে যঈফ।"
মিশকাতে জয়িফ হাদিস,৯১,দুর্বল হাদিস,,আবু আইয়ূব (রাঃ) থেকে বর্ণিত:,"রাসূলুল্লাহ (সাল্লাল্লাহু ‘আলাইহি ওয়াসাল্লাম) বলেছেন, চারটি জিনিস নবীদের সুন্নাত। (ক) লজ্জা করা। (খ) সুগন্ধি ব্যবহার করা। (গ) মিসওয়াক করা ও (ঘ) বিবাহ করা। তাহক্বীক্ব : বর্ণনাটি যঈফ। উক্ত বর্ণনায় কয়েকটি ত্রুটি রয়েছে। আইয়ূব ও মাকহূলের মাঝে রাবী বাদ পড়েছে। হাজ্জাজ বিন আরত্বাহ নামক রাবীর দোষ রয়েছে। এছাড়াও এর সনদে আবু শিমাল রয়েছে। তাকে আবু যুর’আহ ও ইবনু হাজার আসক্বালানী অপরিচিত বলেছেন।"
মিশকাতে জয়িফ হাদিস,৯২,খুবই দুর্বল,,আবু উমামা (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেছেন, যখনই জিবরীল (আঃ) আমার নিকট আসতেন, তখনই আমাকে মিসওয়াক করার জন্য বলতেন, যাতে আমার ভয় হতে লাগলো যে, আমি আমার মুখের সম্মুখ দিক ক্ষয় করে দিব। তাহক্বীক্ব : নিতান্তই যঈফ।"
মিশকাতে জয়িফ হাদিস,৯৩,দুর্বল হাদিস,,আয়েশা (রাঃ) থেকে বর্ণিত:,"রাসূলুল্লাহ (সাল্লাল্লাহু ‘আলাইহি ওয়াসাল্লাম) বলেন, যে সালাত মিসওয়াক করে আদায় করা হয়, সেই সালাতে মিসওয়াক করা বিহীন সালাতের চেয়ে ৭০ গুণ বেশী নেকী হয়। তাহক্বীক্ব : ইমাম বায়হাক্বী উক্ত বর্ণনা উল্লেখ করে বলেন, মু’আবিয়া ইবনু ইয়াহইয়া যুহরী থেকে বর্ণনা করেছেন। সে নির্ভরযোগ্য নয়। অন্য সূত্রে উরওয়া আয়েশা থেকে বর্ণনা করেছে। কিন্তু তারা উভয়েই যঈফ। অন্য সূত্রে উরওয়া আক্বেদী থেকে বর্ণনা করেছে, সে মিথ্যুক।"
মিশকাতে জয়িফ হাদিস,৯৪,দুর্বল হাদিস,,বর্ণনাকারী থেকে বর্ণিত:,"আবু উমামা (রাঃ) একদা রাসূল (সাল্লাল্লাহু ‘আলাইহি ওয়াসাল্লাম)-এর ওযূর অবস্থা বর্ণনা করলেন। অতঃপর তিনি তাঁর দুই চোখের কোণা মাসহে করলেন এবং বললেন, দুই কান মাথারই অংশ। তাহক্বীক্ব : যঈফ।"
মিশকাতে জয়িফ হাদিস,৯৫,খুবই দুর্বল,,উবাই ইবনু কা’ব (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেন, ওযূর জন্য একটি শয়তান রয়েছে, যাকে ‘ওলাহান’ বলা হয়। সুতরাং পানির কুমন্ত্রণা হতে সতর্ক থাকবে। তাহক্বীক্ব : নিতান্তই যঈফ।"
মিশকাতে জয়িফ হাদিস,৯৬,দুর্বল হাদিস,,মু’আয ইবনু জাবাল (রাঃ) থেকে বর্ণিত:,"আমি রাসূল (সাল্লাল্লাহু ‘আলাইহি ওয়াসাল্লাম)-কে দেখেছি, যখন তিনি ওযূ করতেন, আপন কাপড়ের কিনারা দ্বারা নিজ মুখমণ্ডল মুছে নিতেন। তাহক্বীক্ব : যঈফ।"
মিশকাতে জয়িফ হাদিস,৯৭,দুর্বল হাদিস,,আয়েশা (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম)-এর একটি পৃথক কাপড় খণ্ড ছিল, যার দ্বারা তিনি ওযূর পরে তাঁর ওযূর অঙ্গসমূহ মুছে নিতেন। তাহক্বীক্ব : যঈফ।"
মিশকাতে জয়িফ হাদিস,৯৮,দুর্বল হাদিস,,ছাবেত ইবনু আবী সাফিয়া (রাঃ) থেকে বর্ণিত:,"আমি আবু জাফর মুহাম্মাদ আল-বাকেরকে জিজ্ঞেস করলাম, আপনাকে কি জাবের (রাঃ) বলেছেন যে, নবী করীম (সাল্লাল্লাহু ‘আলাইহি ওয়াসাল্লাম) ওযূ করেছেন কখনো একবার কখনো দুই দুইবার; আবার কখনো তিন তিনবার করে। তিনি বললেন, হ্যাঁ। তাহক্বীক্ব : যঈফ।"
মিশকাতে জয়িফ হাদিস,৯৯,জাল হাদিস,,আব্দুল্লাহ ইবনু যায়েদ (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) একদা দুই দুইবার করে ওযূ করলেন এবং বললেন, এটা এক নূরের উপর আরেক নূর। তাহক্বীক্ব : হাদীছটি জাল, ভিত্তিহীন।"
মিশকাতে জয়িফ হাদিস,১০০,দুর্বল হাদিস,,"আবু হুরায়রা, ইবনু মাসঊদ ও ইবনু ওমর (রাঃ) থেকে বর্ণিত:","নবী করীম (সাল্লাল্লাহু ‘আলাইহি ওয়াসাল্লাম) বলেছেন, যে ব্যক্তি ওযূ করল এবং বিসমিল্লাহ্‌ পড়ল, সে তার সমস্ত শরীরকে পবিত্র করল। আর যে ব্যক্তি ওযূ করল অথচ বিসমিল্লাহ্‌ পড়ল না, সে কেবল তার ওযূর স্থানসমূহকেই পবিত্র করল। তাহক্বীক্ব : যঈফ।"
মিশকাতে জয়িফ হাদিস,১০১,দুর্বল হাদিস,,আবু রাফে’ (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) যখন সালাতের জন্য ওযূ করতেন, তখন তাঁর আঙ্গুলে পরিহিত আংটি নাড়াচাড়া করতেন। তাহক্বীক্ব : যঈফ। উক্ত হাদীসের সনদে মা’মার ও তার পিতা মুহাম্মাদ ইবনু ওবায়দুল্লাহ নামে দুইজন দুর্বল রাবী আছে।"
মিশকাতে জয়িফ হাদিস,১০২,দুর্বল হাদিস,,আবু হুরায়রা (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেছেন, প্রত্যেক চুলের নিচে নাপাকী রয়েছে। সুতরাং চুলগুলোকে উত্তমরূপে ধৌত করবে এবং শরীর ভালভাবে পরিষ্কার করবে। তাহক্বীক্ব : যঈফ। এর সনদে হারিছ ইবনু ওয়াজীহ নামক এক রাবী আছে। ইমাম আবুদাউদ বলেন, তার হাদীছ মুনকার। সে দুর্বল রাবী।"
মিশকাতে জয়িফ হাদিস,১০৩,দুর্বল হাদিস,,আলী (রাঃ) থেকে বর্ণিত:,"রাসূল (সাল্লাল্লাহু ‘আলাইহি ওয়াসাল্লাম) বলেছেন, যে ব্যক্তি নাপাকীর এক চুল পরিমাণ স্থানও ছেড়ে দিবে এবং তা ধৌত করবে না, তার বিরুদ্ধে আগুনের এই এই ব্যবস্থা নেয়া হবে। আলী (রাঃ) বলেন, সেই থেকে আমি আমার মাথার সাথে শত্রুতা পোষণ করেছি। এই কথা তিনি তিনবার বললেন। তাহক্বীক্ব : যঈফ। উক্ত বর্ণনার সনদে আত্বা হাম্মাদ ও যামান নামের দুই ব্যক্তি যঈফ রয়েছে।"
মিশকাতে জয়িফ হাদিস,১০৪,দুর্বল হাদিস,,আয়েশা (রাঃ) থেকে বর্ণিত:,"নবী করীম (সাল্লাল্লাহু ‘আলাইহি ওয়াসাল্লাম) খিতমী দ্বারা মাথা ধৌত করতেন, অথচ তখন তিনি অপবিত্র থাকতেন। একেই তিনি যথেষ্ট মনে করতেন। মাথায় আর পানি ঢালতেন না। তাহক্বীক্ব : যঈফ।"
মিশকাতে জয়িফ হাদিস,১০৫,দুর্বল হাদিস,,আলী (রাঃ) থেকে বর্ণিত:,"জনৈক ব্যক্তি রাসূল (সাল্লাল্লাহু ‘আলাইহি ওয়াসাল্লাম)-এর নিকটে এসে বলল, হে আল্লাহ্‌র রাসূল (সাল্লাল্লাহু ‘আলাইহি ওয়াসাল্লাম)! আমি নাপাকীর গোসল করেছি ও ফজরের সালাত পড়েছি। অতঃপর দেখি এক নখ পরিমাণ জায়গায় পানি পোঁছেনি। রাসূল (সাল্লাল্লাহু ‘আলাইহি ওয়াসাল্লাম) বললেন, যদি তখন তুমি উহার উপর তোমার (ভিজা) হাত মুছে দিতে, তাহলে তোমার জন্য যথেষ্ট হত। তাহক্বীক্ব : যঈফ।"
মিশকাতে জয়িফ হাদিস,১০৬,দুর্বল হাদিস,,আব্দুল্লাহ ইবনু ওমর (রাঃ) থেকে বর্ণিত:,"সালাত ছিল পঞ্চাশ ওয়াক্ত, নাপাকীর গোসল ছিল সাতবার এবং কাপড় হতে পেশাব ধোয়ার বিধান ছিল সাতবার। রাসূল (সাল্লাল্লাহু ‘আলাইহি ওয়াসাল্লাম) আল্লাহ্‌র দরবারে বারংবার প্রার্থনা করতে থাকেন, ফলে সালাত আদায় করা হয় পাঁচ ওয়াক্ত, নাপাকীর গোসল করা হয় একবার এবং পেশাব হতে কাপড় ধোয়ার বিধান করা হয় একবার। তাহক্বীক্ব : যঈফ।"
,,,,,
